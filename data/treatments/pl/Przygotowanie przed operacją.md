# Przygotowanie przed operacją

**Do operacji wykonywanych w znieczuleniu ogólnym wymagane są następujące badania:**

- morfologia krwi
- układ krzepnięcia krwi: APTT, INR
- poziom elektrolitów
- poziom glukozy w surowicy krwi
- grupa krwi
- ekg z opisem
- w przypadku operacji piersi wymagane jest aktualne badanie usg piersi z opisem
- do zabiegów operacyjnych nosa wymagane jest CT twarzoczaszki w zakresie od poziomu wysokości wyrostków zębodołowych szczęki do łuków brwiowych

**Do zabiegów w znieczuleniu miejscowym wymagane są badania:**

- morfologia
- układ krzepnięcia - jak wyżej
- poziom elektrolitów i glukoza

U kobiet termin operacji nie może przypadać w czasie miesiączki.

Ewentualne dodatkowe badania pacjenci wykonują po zaleceniu chirurga.

Zakaz przyjmowania leków zaburzających krzepnięcie krwi min. 2 tygodnie przed zabiegiem, tj. zawierających kwas acetylosalicylowy np. aspiryny, polopiryny lub innych pochodnych w tym leków pochodzenia ziołowego np. na bazie czosnku oraz statyn obniżających poziom cholesterolu. Zakaz przyjmowania do dwóch dni przed zabiegiem paracetamolu i 5 dni przed zabiegiem leków p/bólowych z grupy niesterydowych leków p/zapalnych np. ibuprom, ibufen, diclac, diclofenac, ketonal, pyralgina itp.

Konieczność odstawienia hormonalnych leków antykoncepcyjnych oraz leków hormonalnej terapii zastępczej na min. miesiąc przed planowanym zabiegiem.

Konieczność zgłoszenia wszelkich dolegliwości zdrowotnych i przyjmowanych leków. Przed zabiegiem w znieczuleniu ogólnym pacjent powinien być na czczo min. 4 godzin a najlepiej 6. W dniu operacji obowiązuje bezwzględny zakaz palenia tytoniu i papierosów elektronicznych. W przypadku zabiegów operacyjnych nosa, plastyki brzucha, podniesienia piersi i podniesienia policzków również obowiązuje bezwzględny zakaz palenia wyrobów tytoniowych przez 2 tygodnie od dnia zabiegu.
